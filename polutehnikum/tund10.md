oleme projekt 2 peale keskendunud juba mõnda aega. häirib pidevalt, et nagu ei süveneta, ei võeta tõsiselt. mõned lausa peidavad. ühe klassiga siis hakkasin hindeid panema tunnis tehtud töö ees, aga see võttis aega ja ei andnud päriselt neid tulemusi, sest hinne oli lõpptulemusest lahus, teistega ei korranud. täna tegin kõigile nii, et kontrollisin tööd nii nagu projekti lõpus kontrolliks, aga hinnet välja ei pannud. niimodi ei olnud neil liialt hirmu, samas mina ei pidanud end vaevama õiglase hindega. sain vabalt ja ausalt öelda kas nad on järjel või ei ole. näiteks grupitöödes küsisin igalt eraldi koodi kohta küsimusi ja kes ei osanud vastata saingi sõbralikult soovitada, et kas ise uus väiksem projekt teha või siis peab täpselt kõik ära õppima. reality check mulle tundus läks läbi küll. lisaks andis võimaluse mõnele kinnitada, et ei ta ei ole ainuke maha jäänu. reaalsuses on palju neid, kes pole siiani esimest ära lõpetanud ja teist vb ei jõuagi. ja samas on neid, kes aine alguses ei osanud midagi ja nüüd on pmst ära teinud kõik. neile annan veel motivatsiooni asju teha.

kokkuvõttes see proovitest / test run tundub toimib kõige paremini motiveerimiseks neile ja olukorra nägemiseks mulle. mulle isegi tundus, et nad olid ise kergemas tujus pärast. mitte rõõmsas, aga said paremini aru kus nad on ja et nad ei pea mu eest peitma.
